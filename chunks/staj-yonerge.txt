
----------
STAJ YÖNERGESİ
1. Bölüm öğrencileri lisans öğrenimleri boyunca 60 iş günü staj yapmak zorundadırlar.
----------
STAJ YÖNERGESİ
2. Staj zamanları 2.
Sınıf Yaz Dönemi (2. sınıftan 3. Sınıfa geçerken) ve 3.
Sınıf Yaz Dönemi (3. sınıftan 4. Sınıfa geçerken) olarak belirlenmiştir.
Bu stajlara sırasıyla 2. sınıf ve 3. sınıf stajları denilecektir.
Bu staj dönemleri öğrencinin durumuna göre farklılık gösterebilir (4. Sınıf yazı gibi).
Ancak 1. sınıfta staj yapılamaz.
----------
STAJ YÖNERGESİ
3. 2. sınıf ve 3. sınıf stajlarının 30’ar iş gününden (6 hafta) iki farklı kurumda yapılması öngörülmektedir.
Bu süreler 20’şer iş gününe bölünerek üç farklı kurumda staj yapılması da mümkündür.
Ancak 20 iş gününden daha kısa sürelerde staj yapılması öğrenci için faydalı olmayacaktır ve bölüm tarafından kabul edilmemektedir.
----------
STAJ YÖNERGESİ
4. Staj süresi farklı periyotlara bölünemez.
----------
STAJ YÖNERGESİ
5. Resmi tatiller staj süresine dahil edilemez, tatil günleri hesaba katılarak staj başlangıç ve bitiş tarihleri ayarlanmalıdır.
----------
STAJ YÖNERGESİ
6. Öğrencinin staj süresinin % 20’sinden fazlasına devam etmemesi halinde stajı başarısız sayılır.
----------
STAJ YÖNERGESİ
7. Aynı kuruluşta birden fazla staj yapılamaz.
----------
STAJ YÖNERGESİ
8. Staj yapılacak kurumda en az bir bilgisayar mühendisi ya da elektrik-elektronik mühendisi bulunmak zorundadır.
Stajla ilgili sonuç belgeleri bu kişiler tarafından doldurulacaktır.
----------
STAJ YÖNERGESİ
9. İlke olarak 3. sınıf stajları; olanaklı ise, kurulmakta olan ya da işletime yeni açılan bilgi işlem merkezlerinde, yazılım projesi geliştiren özel ya da devlet kuruluşlarında yapılacaktır.
Böylece öğrencinin daha etkin olması, kuruluş sırasındaki sorunları görmesi ve projelendirme süreçlerini gözlemlemesi amaçlanmıştır.
----------
STAJ YÖNERGESİ
10. Staj yapacak öğrencinin, ilgili kuruluşun tüm yasal ve yönetimsel kurallarına uyması zorunludur.
----------
STAJ YÖNERGESİ
11. Staj sonunda öğrencinin genel davranışlarıyla çalışma durumunu izlemek amacıyla Staj Sonuç Belgesi öngörülmüştür.
----------
STAJ YÖNERGESİ
12. Staj Sonuç Belgesi, öğrenci stajını tamamladıktan sonra ilgili kuruluşun yetkilisince (staj sorumlusu) doldurulup imzalandıktan sonra kapalı ve mühürlü/kaşeli zarf içerisinde Hacettepe Üniversitesi Bilgisayar Mühendisliği Bölümü Staj Kurulu Başkanlığı\'na iletilir (öğrenci tarafından ya da posta yoluyla).
----------
STAJ YÖNERGESİ
13.
Öğrenci, staj kapsamında gerçekleştirdiği çalışmaları içeren bir Staj Raporu
----------
STAJ YÖNERGESİ
hazırlamakla yükümlüdür.
Staj süresince yürütülen çalışmalar günü gününe not edilir ve Staj Raporu hazırlanırken bu verilerden yararlanılır.
Staj Raporu, staj komisyonu tarafından belirlenen içerik ve formata uygun olarak yazılır.
----------
STAJ YÖNERGESİ
14. Staj Raporu, staj yapılan kurumdaki yetkili tarafından incelendikten sonra Staj Raporu Değerlendirme Belgesi doldurulup imzalanır ve kaşelenir.
Bu belgeyi teslim etmeyen öğrencinin Staj Raporu teslim edilmemiş sayılır.
----------
STAJ YÖNERGESİ
15. Staj raporları kişiseldir.
Aynı rapor birden fazla öğrenci adına hazırlanamaz.
----------
STAJ YÖNERGESİ
16. Staj Sonuç Belgesi, Staj Raporu ve Staj Raporu Değerlendirme Belgesi en geç, izleyen ders dönemi başlangıcından 1 ay sonra ilgili kişiye teslim edilir.
Geç teslim edilen belgeler kabul edilmez ve öğrencinin stajı geçersiz sayılır.
----------
STAJ YÖNERGESİ
17.
Teslim edilen belgeler, teslim tarihini takip eden 3 gün içinde değerlendirilir.
----------
STAJ YÖNERGESİ
18.
Belgeler belirlenen formatta, eksiksiz ve zamanında teslim edilmişse, öğrenci, Staj Kurulu Başkanlığı’nca başarılı olarak değerlendirilir.
Bu şartlardan herhangi biri sağlanmamış ise ögrenci başarısız olarak değerlendirilir ve staj görevi gerçekleştirilmemiş sayılır.